---
title: "Ansia Sociale: La Paura del Giudizio"
excerpt: "Scopri le origini della fobia sociale e come superarla."
author: "Dott.ssa Martina Calabrò"
date: "2024-08-30T00:00:00.000Z"
readTime: "13 min"
category: "Ansia e Relazioni Sociali"
coverImage: "/sociale.jpg"
---

## La storia di Cristina

**Cristina** ha 34 anni, ed è cresciuta con dei genitori molto **rigidi** che, sin da bambina, la **rimproveravano** ogni volta che si comportava in modo spontaneo, definendola **"goffa"** e **"imbranata"**.

A causa di questi continui rimproveri, Cristina ha presto imparato ad avere **paura del giudizio** degli altri: si sente **inferiore** ed è certa che farà una **brutta figura** se si approccia a qualcuno.

Per questo **non ha mai avuto una relazione**; non c'è un giorno in cui non pensa di voler essere in grado di rapportarsi come gli altri, ma **non ci riesce: è più forte di lei!**

La **paura** di non sapere cosa dire o di rispondere nel modo sbagliato, l'ha portata a:

- **Chiudersi in se stessa**
- **Limitare i suoi rapporti**

## Cristina non è sola

Cristina non esiste, ma **ne esistono tanti come Cristina**.

Anche a noi da piccoli può essere capitato di sentirci dire **"pensa prima di parlare!"**, così da evitare brutte figure. Tuttavia, il **"pensare prima di parlare!"** che ci fa credere di dover **controllare ogni cosa** che diciamo o facciamo si poggia su **convinzioni**, consapevoli o meno, che **frenano la nostra essenza**, perché, ad esempio, crediamo che:

- Come ci hanno ripetuto i nostri genitori, **non ne combiniamo mai una giusta**
- Saremmo **colpevoli** ad essere più spigliati di nostro padre che è sempre stato molto timido
- Come accadeva con nostra madre, se esprimiamo un **punto di vista diverso** da quello degli altri **li faremmo arrabbiare** moltissimo

Tutto ciò, può portarci a sviluppare una **paura terrificante** di esprimerci e di rapportarci con gli altri: può portarci a sviluppare una **Fobia (o Ansia) Sociale**.

## Che cos'è l'Ansia Sociale?

Il **Disturbo d'Ansia Sociale** è caratterizzato dalla **paura di essere osservati e giudicati negativamente** in situazioni sociali o durante lo svolgimento di un'attività in pubblico.

Ciò che principalmente si teme è il **giudizio negativo degli altri**.

### I sentimenti associati

In genere, sono presenti forti sentimenti di:

- **Ansia**
- **Vergogna**

Legati al timore di poter dire o fare cose **imbarazzanti** e di essere giudicati:

- **Ansiosi**
- **Impacciati**
- **Stupidi**
- **Incompetenti**
- **Strani**
- **Goffi**
- **Deboli**
- **"Pazzi"**

### Il conflitto interno

Alla base di questi timori vi è:

- Il **forte desiderio** di dare una **buona impressione** di sé agli altri
- E contemporaneamente una **forte incertezza** rispetto alla possibilità di raggiungere tale scopo

## Le situazioni più temute

In genere le situazioni più comunemente temute sono:

- **Parlare in pubblico**
- **Andare a una festa**
- **Sostenere un esame** o un colloquio di lavoro
- **Scrivere o firmare** davanti a qualcuno
- **Fare file**
- **Usare il telefono** in pubblico
- **Usare mezzi di trasporto** pubblici

## I comportamenti di evitamento

A causa di questi timori, spesso, come Cristina, si possono adottare **comportamenti di "evitamento"** che **limitano significativamente** la propria vita e la propria felicità.

## I comportamenti protettivi

Altre volte, si possono mettere in atto **comportamenti "protettivi"**, cioè delle **"misure di sicurezza"** che la persona prende per cercare di:

- **Ridurre l'ansia**
- **Evitare di essere giudicata male**

### L'esempio di Giorgio

**Giorgio**, ad esempio, si agitava e sudava molto durante le riunioni di lavoro; preoccupandosi che i colleghi potessero **notare il suo nervosismo** e il suo sudore, continuava a **tenere addosso la giacca** (nonostante fosse piena estate e tutti stavano solo in camicia) e ciò lo portava a:

- **Sudare ancora di più**
- **Sentirsi ancora più in imbarazzo**
- Entrare in un **circolo vizioso estenuante**

## Il ruolo della psicoterapia

In questi casi **rivolgersi a uno psicologo** può aiutare a:

- **Comprendere** il disagio emotivo che si vive
- **Superarlo**
- **Tornare a credere in se stessi**
- **Vivere** e **sentirsi liberi di amare**

---

**Dott.ssa Martina Calabrò**
