---
title: Sopportare in Silenzio?
excerpt: >-
  Quante volte ci siamo ritrovati a sopportare in silenzio, evitando di esprimere 
  i nostri bisogni per non affaticare o deludere gli altri? Un'analisi delle origini 
  di questi comportamenti e come la psicoterapia può aiutarci.
author: Dott. Alessio Reveglia
date: 2023-03-10T00:00:00.000Z
readTime: 12 min
category: Relazioni
coverImage: /silenzio.jpg
---

Quante volte ci siamo ritrovati a **sopportare in silenzio**, evitando di esprimere i nostri bisogni per non affaticare o deludere gli altri?

## Le origini nella nostra storia personale

Questa modalità affonda le sue radici nella nostra **storia personale**, spesso a partire dall'**infanzia**. Quando eravamo piccoli, potrebbe esser stato complicato esprimere i nostri bisogni a chi se doveva prendersi cura di noi se quest* era occupat* o aveva bisogno di noi stess*. In certi momenti l'espressione dei nostri bisogni veniva etichettata come **"pesante"** o come **"fare i capricci"**, registrandosi dentro di noi l'idea che esprimere i nostri desideri potesse **rovinare la relazione** con chi amavamo.

Nel presente, in queste situazioni, ci troviamo ad affrontare il **senso di colpa** che scaturisce dal non poter dire che ci sentiamo a disagio e dal non poter cambiare la nostra posizione senza generare turbamento, senza sentirci viziati o strani nel voler qualcosa di diverso. E così continuiamo a mettere in atto meccanismi di **"people-pleasing"**, azioni quotidiane tese a far star bene gli altri anche a discapito di noi stessi.

## Le conseguenze del silenzio

Ci concentriamo a schivare ogni situazione che ci metta nella condizione di **appesantire o infastidire l'altro**, anche a costo di ingoiare bocconi amari. **Sacrificare così tante parti di noi stessi** per non creare disagio all'altro ci allontana progressivamente dai nostri **aspetti autentici** e dalle nostre **vere relazioni**.

Difficile avere consapevolezza di quanto la nostra **esperienza infantile** ci abbia portato a celare i nostri bisogni, anche davanti a noi stessi. Questo perché da bambini non abbiamo la **maturità necessaria** a comprendere razionalmente ciò che sta succedendo, ma siamo bravissimi a capire come **rendere contenti i nostri genitori**.

## Il percorso psicoterapeutico

Tutto ciò può essere un'ottima base da cui partire nel **percorso psicoterapeutico** per svelare il contesto e le origini del nostro rimanere in silenzio e della tendenza a restare in situazioni scomode e disagianti. La strategi* del silenzio potrebbe averci aiutat* a **conservare i nostri rapporti** in passato, motivo per cui l'abbiamo messa in atto: abbiamo sacrificato un pezzetto di noi stessi per non indispettire l'altro. Tuttavia, ora che siamo **adult***, potremmo scoprire che non è più necessario compiere questo sacrificio.

Forse noi e i nostri rapporti siamo pronti a **chiedere di più**, senza che ciò abbia ripercussioni relazionali negative. La **psicoterapia breve** diventa il **luogo sicuro** dove poterci concentrare insieme sull'esplorazione di queste nuove possibilità, imparare a coltivare **relazioni autentiche** senza il peso del silenzio.

---

**Dott. Alessio Reveglia**