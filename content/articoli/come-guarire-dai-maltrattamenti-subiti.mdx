---
title: Come guarire dai maltrattamenti subiti!
excerpt: >-
  Quale rabbia? Quale perdono? La guarigione dai maltrattamenti non inizia con 
  il perdono, ma con il riconoscimento della rabbia legittima. Scopri come trasformare 
  il dolore in giustizia interiore e libertà autentica.
author: Dott. Giuseppe Stefano Biuso
date: 2024-06-28T00:00:00.000Z
readTime: 13 min
category: Trauma e Guarigione
coverImage: /subiti.jpg
---

## Quale rabbia? Quale Perdono?

Si sente spesso che per **guarire dal male che ci hanno fatto** è essenziale perdonare e lasciare andare.

Ma questa è solo l'ultima parte del processo, una parte che non può prescindere da un pregresso fondamentale passaggio.

**Perdonare presuppone** essersi sentiti prima in diritto di odiare, avere chiaro che **non ci meritavamo in alcun modo** il male che ci hanno fatto, che **non siamo stati maltrattati per colpa nostra**.

La rabbia è **un grido d'amore** che chiede alle persone a cui teniamo di mantenere un rapporto in cui i bisogni di entrambi sono importanti.

La rabbia è **un grido di giustizia e libertà** che segnala al mondo il nostro amore per la vita, il nostro bisogno di esistere e mantenere la nostra serenità.

Quando subiamo ancora gli effetti di eventi dolorosi del passato è perché, consapevolmente o meno, una parte di noi **non riesce ancora ad arrabbiarsi** verso chi, volontariamente o meno, ci ha fatto del male.

E così, quando siamo afflitti da ansia, inibizioni o tristezza, quando siamo intrappolati in autocolpevolizzazioni senza fine o in un odio che non riesce ad assopirsi, la verità è che **stiamo continuando a prendercela con noi stessi** e non con chi ci ha fatto del male.

Rimaniamo intrappolati in una **gabbia di perdono o odio inconsistente**, e non riusciamo mai davvero a perdonare, davvero a perdonarci, davvero a lasciarci alle spalle il nostro passato (e anche chi, pur se perdonato, va allontanato perché continuerebbe a essere tossico per noi) e ad andare avanti verso la vita che vogliamo.

---

**Dott. Giuseppe Stefano Biuso**
