---
title: "Come Smettere di Essere il Primo Nemico di Me Stesso!"
excerpt: "Scopri il significato dell'autosabotaggio e come superare le credenze patogene che ti impediscono di realizzarti."
author: "Dott.ssa Martina Calabrò"
date: "2024-06-30T00:00:00.000Z"
readTime: "12 min"
category: "Autostima e Identità"
coverImage: "/autosabotaggio.jpg"
---

## Il significato dell'Autosabotaggio

L'**autosabotaggio** comprende tutte quelle azioni che mettiamo in atto, generalmente in maniera **inconsapevole**, e che ostacolano il raggiungimento dei nostri obiettivi, impedendoci di ottenere risultati importanti nella vita, di sentirci bene ed essere soddisfatti.

## Cosa comunemente può condurre ad auto-sabotarsi:

- **Timore del fallimento**
- **Preoccuparsi eccessivamente e continuamente**
- **Ricercare il perfezionismo**
- **Giudicare e criticare continuamente** noi stessi e gli altri
- **Paragonare costantemente** la propria vita a quella altrui
- **Procrastinare**
- **Indecisione ed evitamento**
- **Cercare sollievo** nell'alcol, nelle droghe, nel cibo, nella pornografia, ecc.
- **Negare i propri sentimenti**
- **Avere relazioni insoddisfacenti** che ci abbattono emotivamente o fisicamente e non soddisfano le nostre esigenze

## Ma perché mettiamo in atto comportamenti autosabotanti?

A volte potremmo avere la sensazione che sia **meglio avere a che fare con una situazione che conosciamo**, anche se sgradevole, piuttosto che coinvolgerci in qualcosa di nuovo e ignoto che ci spaventa. L'autosabotaggio può essere legato alla tendenza a **rimanere entro i confini rassicuranti** della nostra **zona di comfort**: ciò ci impedisce di muoverci dal nostro punto di partenza verso le opportunità di crescita e di sviluppo che desideriamo. Altre volte, possiamo **inconsciamente sentire** di non meritare ciò a cui aspiriamo, di non esserne abbastanza degni, o di dover permanere in una situazione che non ci soddisfa perché dobbiamo occuparci di qualcun altro, o perché le persone che amiamo soffrirebbero per la nostra lontananza o il nostro successo.

Questi timori sono l'espressione di **credenze patogene inconsce**, derivate da esperienze spiacevoli della nostra infanzia e della nostra adolescenza, che ci hanno portato ad **associare l'appagamento dei nostri bisogni** a dei **pericoli** per noi stessi o per le persone a cui teniamo.

## Un paio di esempi

### Primo esempio: la svalutazione genitoriale

Se siamo stati **costantemente svalutati** dai nostri genitori, possiamo sentirci **spregevoli e indegni** e ritirarci in noi stessi, oppure accontentarci di un partner che non ci piace o ci maltratta, **non osando nemmeno avvicinarci** a chi davvero vorremmo entrasse nella nostra vita: una forma di autosabotaggio che rischia di **farci soffrire a lungo**.

### Secondo esempio: il senso di colpa da separazione

Un giovane uomo cresciuto con una madre che, quando lui era adolescente, **si angosciava ogni qual volta usciva di casa**, e magari lo accusava di lasciarla sola e farla soffrire, o che, quando era bambino, pretendeva che stesse sempre vicino a lei, può **sentirsi colpevole** quando cerca di raggiungere la sua indipendenza: ciò lo può inconsciamente portare a:

- **Sabotarsi nello studio**, nel lavoro o nelle relazioni
- **Sviluppare attacchi di panico** o altri malesseri psicologici quando va a vivere da solo
- **Sposare la donna sbagliata**

## Il supporto psicologico

**Rivolgersi a uno psicologo** può essere utile per:

- **Comprendere i sensi di colpa inconsci** alla base dei comportamenti autosabotativi che mettiamo in atto
- **Identificare** cosa ci impedisce di raggiungere i nostri obiettivi
- **Dare un senso e un significato** a quello che ci accade
- **Riavviare il motore del nostro cuore** verso la strada della nostra realizzazione!

Un consulto psicologico può aiutarci a **dare un senso e un significato** a quello che ci accade, e a **riavviare il motore del nostro cuore** verso la strada della nostra realizzazione!

---

**Dott.ssa Martina Calabrò**
