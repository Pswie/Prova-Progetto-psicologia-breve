---
title: "5 Passi per il Benessere Psicologico"
excerpt: "Scopri i 5 passi essenziali per il benessere psicologico e perché non esistono ricette magiche valide per tutti."
author: "Dott.ssa Laura Rosi"
date: "2024-06-30T00:00:00.000Z"
readTime: "11 min"
category: "Benessere e Realizzazione"
coverImage: "/5 passi.jpg"
---

Ecco qui 5 semplici passi per ottenere un aumento del benessere psicologico!

## Passo numero 1…non credere a chi dice di avere la ricetta infallibile per farti ottenere qualcosa in pochi semplici passi, soddisfatti o rimborsati!

Nessuno ha tutte le risposte, né tantomeno le risposte valide per tutti.

## Stiamo assistendo ad un aumento dell'informazione e dell'educazione riguardo al benessere psicologico

Stiamo assistendo ad un aumento dell'informazione e dell'educazione riguardo al benessere psicologico, e questo è sicuramente positivo, ma dobbiamo stare attenti al tipo di messaggi che vengono veicolati, specialmente come professionisti.

E allora che ci facciamo qui, con questo articolo? Stiamo vendendo qualcosa?

No, non vendiamo nulla, semplicemente proviamo a veicolare informazione e a far conoscere il nostro modello di riferimento, la Control-Mastery Theory.

## La Soggettività Come Essenza Umana

A volte sarebbe bello che esistessero davvero delle regole magiche, delle cose che valgono per tutti noi e che dovremmo semplicemente seguire ed eseguire per stare bene.

Eppure questo farebbe di noi degli "oggetti", mentre ciò che ci rende umani, ciò che ci rende esattamente quello che siamo è la nostra "soggettività".

È naturale porci domande e cercare risposte, ma la cosa fondamentale è che siano le "nostre" domande e le "nostre" risposte.

## Ogni Persona È Unica

Quello che può avere valore terapeutico per una persona può non averlo per un'altra, e questo perché ognuno di noi ha la propria storia, il proprio temperamento, le proprie lenti per leggere la realtà.

## La Psicoterapia Cucita Addosso

La psicoterapia in ottica CMT si basa sul concetto fondamentale per cui la psicoterapia debba essere "cucita addosso alla persona" come un vestito di sartoria, in modo da consentire una maggiore consapevolezza all'interno di uno spazio sicuro, dove la possibilità di recuperare padronanza sulla propria vita consentirà di lavorare per raggiungere i propri obiettivi, sani e reali.

Non esiste un abito che stia bene a tutti, ma con impegno e passione è possibile co-costruire insieme al proprio terapeuta l'abito adatto ad ognuno di noi, e sentirci a nostro agio nel portarlo.

## La Psicoterapia Breve in Ottica CMT

A volte, però, l'idea di un percorso a durata indefinita può essere fonte di preoccupazione, per questo abbiamo creato un modello di psicoterapia breve in ottica CMT, con una durata di 24 incontri a cadenza settimanale, per lavorare su aspetti specifici e puntuali.

Può fare al caso tuo? Non possiamo deciderlo a priori…dipende!

## Un Viaggio Unico Verso la Consapevolezza

Il lavoro di psicoterapia è un viaggio unico, che partendo dalla soggettività e attraverso la relazione consente di recuperare aspetti del nostro mondo interno, del nostro vissuto e di creare collegamenti che ci aiutino a comprendere il senso di cose a cui non sapevamo dare un nome.

Nessuno custodisce la verità assoluta, ma una buona psicoterapia può aiutarci a trovare la nostra verità, la nostra soggettività, comprendendola, accettandola e, solo dopo, lavorandoci su per essere più felici.

## Una Conclusione Consapevole

Certo, non sono 5 semplici passi…ma saranno i tuoi!
