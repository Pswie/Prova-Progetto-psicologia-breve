---
title: "Attacchi di Panico: Farne a Meno in 4 Sedute!"
excerpt: "Scopri cosa sono gli attacchi di panico, perché accadono e come superarli definitivamente."
author: "Dott. Giuseppe Stefano Biuso"
date: "2024-08-30T00:00:00.000Z"
readTime: "13 min"
category: "Crisi e Resilienza"
coverImage: "/panico.jpg"
---

## Cos'è un attacco di panico?

Un **attacco di panico** è una manifestazione d'**ansia estrema**, caratterizzata da **sintomi principalmente fisici**, quali:

- **Dolori al petto**
- **Tachicardia**
- **Brividi**
- **Sudorazione**
- **Tremori**
- **Formicolii**
- **Sensazioni di soffocamento**
- **Nausea o disturbi addominali**
- **Sensazione di confusione o svenimento**

Questi sintomi vengono spesso scambiati per **minacciosi disturbi medici**: basti pensare che il **70% delle persone** che si rivolge a un **Pronto Soccorso** sospettando di avere un infarto riceve una **"diagnosi" di attacco di panico**.

### I dati

Si stima che circa il **30% delle persone** nel corso della propria vita incorrerà **almeno una volta** in un attacco di panico.

Gli attacchi di panico:

- Durano in genere **pochi minuti**
- Raramente si prolungano **oltre l'ora**
- Quando si presentano per la prima volta, **non sono facilmente riconoscibili e gestibili**

## L'ansia normale vs l'ansia patologica

### L'ansia è un'emozione importante

L'**ansia è un'emozione normale e importante**: ci **segnala un pericolo** da evitare o fronteggiare, o una **prova da affrontare**.

Le **migliori prestazioni** si ottengono a un **livello intermedio di ansia**:

- **Non avere affatto ansia** in vista di un esame potrebbe facilmente portarci a **trascurare lo studio**
- **Troppa ansia** potrebbe crearci **difficoltà di concentrazione**

### Quando l'ansia diventa patologica

**Livelli elevati di ansia** interferiscono con la sua funzione di **"segnale"**. In questi casi, l'ansia diviene un **ostacolo**: un **malessere diffuso e costante** o attivato di frequente da stimoli specifici, comunque **invalidante**.

Può presentarsi:

- **Slegata da qualsiasi circostanza reale**
- Scatenarsi implacabile a partire da un **nesso irrazionale**
- **Amplificare eccessivamente** la minaccia rappresentata da un pericolo o da un'incombenza

## Perché succede? Le origini del panico

### Le esperienze avverse

**Perché?** Le **esperienze avverse** che viviamo possono portare l'ansia a divenire **patologica**.

I **disturbi d'ansia** sono espressioni di **credenze patogene**, spesso **inconsce**, che originano da:

- **Situazioni traumatiche**
- **Relazioni insoddisfacenti** subite nel corso della propria vita

Specie durante l'**infanzia e l'adolescenza**, queste esperienze portano la persona ad **associare** il perseguimento di un certo **obiettivo, desiderio o bisogno sano** a un'**evenienza negativa** per se stessa o per le persone a lei care.

### Esempi concreti

**Un attacco di panico può sorgere quando:**

#### 1. Il tabù di chiedere aiuto

Inconsciamente (o meno) si **teme di gravare sugli altri** chiedendo aiuto, o si ritiene che **sia da deboli farlo**, e magari ci si trova in un periodo in cui si avrebbe **particolarmente bisogno di supporto**.

#### 2. La colpa di lasciare

Ci sentiamo **in colpa** o temiamo di **perdere ogni possibilità di essere felici** al pensiero di lasciare una **relazione, un lavoro o una facoltà** che non ci soddisfa, non ci fa stare bene o non ci piace.

#### 3. La colpa del benessere

In un periodo di **particolare benessere** o in prossimità di raggiungere un **successo desiderato**, ci sentiamo inconsciamente **in colpa nello stare meglio** dei nostri familiari gravati da malattia o difficoltà.

#### 4. Il conflitto tra sé e le responsabilità

Desiderosi di **portare avanti i nostri progetti personali**, ci sentiamo sommersi da **responsabilità che non ci competono** ma che **non ci sentiamo in diritto di lasciare** per occuparci di noi stessi.

### La varietà delle cause

Le **cause degli attacchi di panico** possono essere **tante quanti sono i tipi di esperienze avverse** che si possono vivere e le **credenze patogene** che da tali esperienze possono derivare.

**Per questo motivo, il panico va ascoltato non soppresso**: è importante ricercare l'**ascolto di chi sappia comprenderlo**.

## Come superare gli attacchi di panico

### Il ruolo dello psicologo

**Contattare uno psicologo** può aiutarti a:

- **Comprendere meglio** il tuo disagio emotivo
- **Superarlo** definitivamente

### I tempi

**Spesso sono sufficienti 4 incontri** per superare definitivamente gli attacchi di panico; in alcuni casi può volerci più tempo.

### Oltre il panico

Ad ogni modo, **dietro il panico** spesso si nascondono:

- **Altri bisogni**
- **Altre problematiche**

Che, una volta venute a galla, possono essere affrontate nel corso degli incontri stessi o di un **trattamento psicoterapeutico più lungo**.

## Il messaggio finale

**Mai mettere un limite al proprio benessere e alla propria autorealizzazione.**

---

**Dott. Giuseppe Stefano Biuso**
