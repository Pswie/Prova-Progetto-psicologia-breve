---
title: Me la cavo da solo!
excerpt: >-
  La tendenza a cavarsela da soli può nascondere paure profonde di disturbare gli altri 
  o di essere rifiutati. Scopri come questa strategia di coping diventa controproducente 
  e come imparare a chiedere aiuto consapevolmente.
author: Dott.ssa Federica Genova
date: 2024-02-20T00:00:00.000Z
readTime: 10 min
category: Relazioni
coverImage: /solo.jpg
---

Quando ti trovi in difficoltà tendi a non chiedere aiuto alle persone che ti stanno vicino perché temi di disturbarle o di ricevere un rifiuto? **Se la risposta è sì questo articolo fa per te.**

## La capacità di auto-affermazione

Fare esperienza di situazioni in cui riusciamo a padroneggiare le difficoltà e a superarle ci permette di sperimentare una **sensazione di orgoglio e soddisfazione** e di acquisire un **senso di padronanza ed efficacia** fondamentali per la crescita della nostra autostima.

## Quando l'autonomia diventa isolamento

Tuttavia, **quando la tendenza a cavarsela da soli diventa la regola** che determina il nostro modo di stare in relazione con gli altri finisce per **privarci della possibilità**, sana e adattiva, di **chiedere sostegno** (emotivo o materiale) agli altri quando ne abbiamo bisogno. In questi casi, possiamo **sentirci tremendamente non capiti e soli** oppure possiamo **sperimentare livelli di stress** tali da compromettere il nostro benessere psico-fisico.

## Le credenze patogene dietro la difficoltà di chiedere aiuto

Gli individui che hanno difficoltà a chiedere aiuto tendono a pensare, consapevolmente o meno, che se chiedessero agli altri di essere aiutati e sostenuti **finirebbero per appesantirli**, per **farli soffrire** o per **farli allontanare**. In altri casi, possono temere di **essere rifiutati** e/o **essere considerati deboli, fragili e incapaci**. 

## Le strategie di compensazione

Per questo tendono a:

- **Impegnarsi strenuamente** ad affrontare le difficoltà della vita senza mai abbattersi
- **Farsi carico del peso** (materiale ed emotivo) delle situazioni
- **Coinvolgersi in imprese super-eroiche** oggettivamente insostenibili per una sola persona
- **Programmare minuziosamente** ogni istante della propria vita
- **Non riuscire mai a smettere di pensare** al da farsi e, così, senza mai riuscire a rilassarsi

## Quando il sistema funziona e quando fallisce

In genere, quando queste strategie funzionano, queste persone sperimentano un **senso di autocompiacimento personale** che sembra ripagare tutte le fatiche sostenute. 

Al contrario, quando queste strategie falliscono, ossia la persona non riesce a gestire tutto ciò che vorrebbe e come vorrebbe, si finisce per **sentirsi sfiniti, frustrati, incompresi** e per sperimentare un **senso di solitudine senza soluzione** perché, anche in quei casi, **chiedere aiuto è considerato pericoloso**.

## Il percorso terapeutico

Uno psicoterapeuta o uno psicologo possono aiutarti a **capire l'origine** di questa difficoltà, a **lavorarci e a superarla**, al fine di **riacquistare il diritto di esprimere** un importante e vitale bisogno. 

**Non cavartela da solo, chiedi aiuto!**

Dott.ssa Federica Genova
