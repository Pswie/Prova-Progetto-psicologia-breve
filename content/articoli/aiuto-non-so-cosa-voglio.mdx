---
title: "Aiuto, Non So Cosa Voglio!"
excerpt: "Scopri come ritrovare i tuoi desideri autentici."
author: "Dott.ssa Camilla Mannocchi"
date: "2024-09-30T00:00:00.000Z"
readTime: "13 min"
category: "Identità e Autenticità"
coverImage: "/so.jpg"
---

Del fatto che la **capacità di desiderare** sia una delle cose che ci contraddistingue come **esseri umani** è stato detto e scritto parecchio. Per di più, si sente spesso dire che tendenzialmente ciò che vogliamo è ricercato in modo **istintivo**: sappiamo cosa che ci serve per stare bene, e ci muoviamo verso quella direzione.

## Quando non sappiamo più cosa vogliamo

Ma allora, che dire di quei momenti in cui abbiamo la sensazione di **non sapere cosa vogliamo davvero?**

- Cosa vogliamo da una persona
- Cosa desideriamo per il nostro futuro
- Quando ci fermiamo un attimo a pensare a **chi siamo**
- Quali siano le nostre **passioni**, le nostre **inclinazioni**

E ci rendiamo conto che **non sappiamo darci una risposta**?

Ci si può sentire:

- **Persi**
- **Senza una direzione**
- **Bloccati**
- Probabilmente anche **strani e diversi dagli altri**, che sembrano essere così sicuri dei loro obiettivi e desideri

## La differenza sottile

Se accettiamo la concezione che abbiamo una **capacità innata** di ricercare cose per noi piacevoli, e prendiamo atto del fatto che abbiamo passato con noi stessi **tutta la nostra vita**, ragion per cui dovremmo conoscerci piuttosto bene, come si può venire a patti con questa sensazione?

La verità forse risiede in una **differenza sottile** tra:

- **Ciò che vogliamo**
- **Ciò che ci sentiamo in diritto di volere**

## Le origini della difficoltà

Potrebbe essere, per esempio, che siamo cresciuti in un **ambiente familiare** in cui abbiamo sviluppato la **convinzione** che, se avessimo avuto **idee o inclinazioni diverse** da quelle dei nostri genitori, questi ultimi **avrebbero sofferto**.

### Una precisazione importante

È necessaria una precisazione: **non è detto** che convinzioni di questo tipo si generino solo da esperienze in cui comunicazioni del genere ci siano state fatte in maniera **diretta**, né che siano fatte con **cattiveria**.

### Esempi concreti

**Magari** quando eravamo piccoli nostro papà era felicissimo all'idea che ci piacesse giocare a calcio come a lui, ma **storceva il naso** ogni qual volta gli chiedevamo di cambiare musica durante un viaggio in macchina, perché la sua non ci piaceva.

**Magari** ogni volta che provavamo con mamma a **esprimere idee diverse** dalla sua, la vedevamo:

- **Rabbuiarsi**
- **Arrabbiarsi**
- **Troncare la conversazione**

**Magari** qualcuno ci ha **preso in giro** per un libro che avevamo scoperto per caso e che ci appassionava tanto.

**Magari**, a un certo punto, i nostri genitori ci hanno segnato a pianoforte, e quando abbiamo provato a dire che **non ci piaceva**, che ci annoiava, non facevano che spronarci dicendo che avevamo solo **paura** che fosse troppo difficile, ma loro **sapevano cosa era meglio** per noi: se si inizia da piccoli, poi si può diventare talenti eccezionali, e non sarebbe bello? Ah, se solo loro avessero avuto genitori con queste premure! Dovevamo fidarci: li avremmo **ringraziati**, un giorno!

## Il risultato

Così, certi **istinti** li abbiamo **soffocati**, e a oggi, ogni qual volta che qualcuno intorno a noi non sembra pensarla al nostro stesso modo:

- Ci **allarmiamo**
- Ci sentiamo **in colpa**
- Ci mettiamo **in discussione**
- In ultima analisi potremmo anche finire per **ritrattare** quanto da noi espresso

### Una necessità adattiva

È importante sottolineare come il tutto possa partire da una **necessità in realtà adattiva**: quella di:

- **Non far soffrire** le persone a noi care
- **Non deluderle**
- **Non perdere** in generale la relazione con loro

## La crisi di identità

Più si cresce, però, più una **convinzione del genere**, della quale spesso si è **totalmente inconsapevoli**, se molto radicata può portarci a vivere momenti di vera e propria **crisi**:

Siamo stati così **poco abituati** a riflettere su cosa vogliamo veramente, **indipendentemente da chi potrebbe essere d'accordo** con noi o meno, che ad oggi abbiamo la sensazione di **non sapere affatto cosa vogliamo**, e quindi, in ultima analisi, **chi siamo**.

**Per non perdere gli altri, rischiamo di perdere un pezzetto di noi stessi.**

## Il ruolo della psicoterapia

Un percorso come quello offerto dalla **psicoterapia breve in ottica CMT**, allora, potrebbe essere di aiuto a:

- **Far sentire più in diritto** di mettere sé stessi, e i propri desideri, di nuovo al primo posto
- **Riscoprire chi si è davvero**
- **Riscoprire chi si vuole essere**

---

**Dott.ssa Camilla Mannocchi**
