---
title: La paura ai tempi del Coronavirus
excerpt: >-
  Durante una pandemia, il nostro sistema di attaccamento si attiva naturalmente. 
  Scopri come le nostre esperienze passate influenzano il modo in cui affrontiamo 
  l'incertezza e la paura collettiva, e come trovare equilibrio tra realismo e speranza.
author: Dott. Giuseppe Stefano Biuso
date: 2023-03-15T00:00:00.000Z
readTime: 14 min
category: Crisi e Resilienza
coverImage: /tempi.jpg
---

Che ne siamo consapevoli o meno, di fronte a una situazione di pericolo si attiva il nostro **"sistema di attaccamento"**, la motivazione alla base del nostro bisogno di conforto, accoglimento, rassicurazione, aiuto, e le aspettative, consce o meno, che la nostra storia individuale ha associato ad esso.

Questo è avvenuto in ciascuno di noi già dalle prime notizie relative alla diffusione dell'epidemia di Coronavirus in Italia, ed ancora con più forza, e ancora con più frequenza e costanza, il nostro **bisogno di rassicurazione** si è imposto nelle nostre menti al crescere della diffusione del contagio e delle notizie trasmesse dai Media.

## Il ruolo dei Media, il ruolo del Governo

> "Noi perseguiamo la certezza con ogni grammo di forza, eppure è solo la nostra capacità di sopportare l'incertezza e la discontinuità a permetterci di continuare a cercare" — Louis Sander

L'incertezza non è uno stato desiderabile per l'essere umano, specialmente quando essa è correlata a una situazione di pericolo. L'**associazione incertezza-paura** ci porta naturalmente a ricercare punti di riferimento che ci aiutino a capire cosa sta accadendo e ci diano degli aiuti/risposte/soluzioni che ci rassicurino.

### L'analogia dell'attaccamento

Un po' come quando:

- Un **bambino molto piccolo**, alla presenza di un estraneo, cerca lo sguardo dei genitori per sincerarsi che la presenza della persona sconosciuta non costituisca un pericolo da cui rifuggire
- Un **bambino un po' più grande**, caduto sbattendo il ginocchio mentre giocava, trova sollievo nel ghiaccio posto dai genitori sul livido e dalle loro rassicurazioni per cui tutto passerà presto, tutto andrà per il meglio, purché si tenga il ginocchio a riposo, con il ghiaccio sopra e le opportune pomate

Per un bambino la botta al ginocchio è **qualcosa più grande di lui**, e necessita di **persone più grandi di lui** che con amore lo sappiano consolare e curare.

## La pandemia come esperienza collettiva

Allo stesso modo per ogni individuo una **pandemia è qualcosa più grande di lui**, che necessita del **sostegno della collettività**, delle **informazioni dei media** e della **cura del governo**.

### Gli effetti di una comunicazione scadente

Mantenendo la metafora della botta al ginocchio, immaginiamo cosa accadrebbe se la mamma dicesse al bambino:

- **"Troppo tardi, lo perderai!"** — creando terrore ingiustificato
- **"Tranquillo, è solo una botta, continua a correre"** — minimizzando quando magari il versamento è tale da produrre un ematoma doloroso che porta il bambino a rischiare di cadere ancora, e ancora più pericolosamente e rovinosamente, senza l'opportuno riposo

### Il mea culpa dei Media

Alcuni giornalisti hanno fatto il **mea culpa** relativamente al modo in cui lo stile comunicativo attraverso il quale sono state diffuse le informazioni relative al Coronavirus hanno contribuito a scatenare:

- Un **panico collettivo**
- **Gesti irrazionali** (come la corsa ai supermercati o la fuga dalla "zona rossa" alla "zona rossa del giorno dopo")
- Paradossalmente, un **incremento del pericolo** invece di diminuirlo
- Un'**eccessiva paura della morte** senza riconoscere una realistica paura del contagio

La visione **"è solo un'influenza"**, promulgata da "alcuni personaggi in vista", è stata poi purtroppo **smentita dai dati e dai fatti**, agevolando condotte che, in una negazione della paura del contagio, hanno contribuito alla veloce diffusione dello stesso.

## La normalità dell'ansia

La quota di ansia che noi tutti proviamo di fronte a questo pericolo in parte sconosciuto costituito da un nuovo virus e che sta comportando problemi per molti, e rischi e limitazioni per tutti, è **assolutamente normale**.

Allo stesso modo è normale che:

- L'**allarmismo di certa Stampa** porti a un incremento di questa ansia
- Ci si **aggrappi alla speranza** della "negazione del pericolo" promossa da alcune voci autorevoli

È nell'**oscillazione tra questi due estremi**, è nel **bisogno adattivo di trovare una vicinanza più prossima a ciò che è reale**, ai rischi effettivi e alle soluzioni efficaci e possibili, che **il nostro passato assume una rilevanza**.

## Come le esperienze passate determinano le risposte presenti

### Buone esperienze di supporto

**Buone esperienze di supporto**, in cui ci siamo sentiti compresi, tenuti in considerazione e rassicurati, ci aiuteranno a:

- **Trovare** tra le fonti quelle attendibili
- **Pesare realisticamente** rischi e possibilità
- **Dosare** una sana paura, lontana da visioni catastrofiche
- **Mantenere** una ragionevole speranza, fatta di azioni responsabili ed efficaci

### Esperienze traumatiche di supporto insufficiente

Ma quando, invece, **spaventati, angosciati o tristi** nel corso della nostra vita, abbiamo trovato:

- Una **sensibilità incostante**, palese o sottile
- Un'**angoscia soverchiante**
- Un **lassismo irresponsabile** da parte di chi si doveva prendere cura di noi

Ecco che possiamo essere **divorati dal terrore** che sa di morte imminente o da una **sprovvedutezza che porta al baratro**.

## Il supporto specializzato in tempi di crisi

In questi casi, un **aiuto specialistico di uno psicoterapeuta esperto** può fare la differenza.

**#RESTAACASA** e contattaci se hai bisogno. **Psicoterapia Breve & Counselling CMT** mette a disposizione percorsi di consulenza psicologica o di psicoterapia **a costi agevolati**, per chiunque ne abbia bisogno.

**Percorsi online** affinché, come ha detto il nostro Presidente Giuseppe Conte:

> "Rimaniamo più distanti oggi, per riabbracciarci domani. Fermiamoci oggi, per correre più veloci domani."

Per prenotare il tuo primo incontro con uno dei nostri professionisti, scrivi a **counselling@cmt-ig.org** oppure chiama il **3405744646**.

Dott. Giuseppe Stefano Biuso
