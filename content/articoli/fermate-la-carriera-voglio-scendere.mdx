---
title: Fermate la carriera - voglio scendere!!!!
excerpt: >-
  La sindrome da dipendenza dal lavoro o sindrome da workaholism. Sei completamente 
  assorbito dal lavoro? Scopri come le credenze patogene trasformano la carriera 
  in un'ossessione e come ritrovare l'equilibrio tra ambizione e vita personale.
author: Dott.ssa Roberta Alesiani
date: 2024-03-20T00:00:00.000Z
readTime: 13 min
category: Benessere Lavorativo
coverImage: /carriera.jpg
---

## La sindrome da dipendenza dal lavoro

La **sindrome da workaholism** o dipendenza dal lavoro rappresenta una delle forme più socialmente accettate di dipendenza, ma non per questo meno dannosa per il benessere personale e relazionale.

## La storia di Marco

**Marco** arriva trafelato, come al solito con un **ritardo consistente** ed il telefono ancora in mano mentre sta finendo di fare una chiamata. 40 anni, un uomo all'apparenza deciso di sé, che lascia però intravedere un **aspetto di vulnerabilità e di insicurezza**, soprattutto rispetto al proprio aspetto fisico. 

Si scusa per il ritardo e inizia a parlare del suo lavoro e di quanto sia **subissato di cose da fare**. Marco è sposato da anni, ma **fa fatica a trovare del tempo** per sé e per la sua compagna. Da sempre un giovane promettente, ha avuto una carriera di tutto rispetto e attualmente potrebbe godersi la vita e i traguardi raggiunti. 

Eppure **non ce la fa**: Marco non riesce a limitare la propria responsabilità e continua a **sovrapporre la sua carriera lavorativa alla sua vita personale**. Spesso a contatto con lui si ha l'impressione che **il lavoro rappresenti l'unico aspetto identitario** più che un'area funzionale e parziale della sua identità.

## Ti riconosci in Marco?

Anche a voi come a Marco capita di:

- Essere **completamente assorbiti dal lavoro**
- **Non avere tempo libero** da dedicare a voi stessi e ai vostri affetti
- Avere **difficoltà a godere dei vostri successi** anche quando sono conformi alle vostre capacità
- Sentire che **il lavoro rappresenta il 90% della vostra vita**

## Le radici nell'infanzia: il bisogno di approvazione

Sentirsi **apprezzati in modo autentico e realistico** dai propri genitori, sia rispetto alle proprie caratteristiche fisiche che per le proprie abilità, è **fondamentale per lo sviluppo di una buona autostima**. Per considerarci persone degne e amabili, abbiamo bisogno di sentire che i nostri genitori e più in generale le figure che si occupano di noi hanno un'immagine positiva di noi e che ci stimano.

### Quando manca il riconoscimento

Quando e se ciò **non avviene** durante la nostra infanzia e nel corso dell'adolescenza, è possibile che la persona sviluppi delle **credenze, consce o inconsce**, che lo porteranno a sentirsi:

- **Incapace**
- **Stupido**
- **Sgradevole**
- **Brutto**
- **Indegno**

Queste credenze rappresentano una conferma rispetto all'atteggiamento di chi non ha saputo riconoscere il proprio valore. L'**iperinvestimento su un aspetto intellettivo/professionale** rappresenta in questo caso **l'unico modo per alleviare temporaneamente** la sofferenza connessa a questa credenza.

## Altre origini del workaholism

### Lealtà ai valori genitoriali

Potremmo **iperinvestire su un aspetto intellettivo/professionale** perché intuiamo inconsciamente che questi sono i **desideri e i valori** di uno o di entrambi i nostri genitori e non realizzarli vorrebbe dire:

- **Tradire i loro valori**
- **Essere sleale**
- **Farli soffrire**

### Protezione di fratelli o genitori

Così come **togliere spazio alla vita sentimentale e personale** potrebbe rappresentare una modalità che ci difende dall'**umiliare o ferire** un fratello o un genitore amato che si è sempre sentito insoddisfatto di sé o è andato incontro a fallimenti.

## Il percorso verso l'equilibrio

Rivolgerti a uno psicologo potrebbe aiutarti a:

- **Far luce sui meccanismi** sottesi alle tue difficoltà
- **Identificare le credenze patogene** che alimentano il workaholism
- **Trovare tempo e spazio** nella tua vita per te e il tuo benessere
- **Riscoprire l'equilibrio** tra vita professionale e personale

Trovare tempo e spazio nella tua vita per te e il tuo benessere potrebbe essere già di per sé terapeutico, al di là dei contenuti. 

E allora per dirla con le parole di **Raphaelle Giordano**:

> "La tua seconda vita comincia quando capisci di averne una sola!"

---

**Dott.ssa Roberta Alesiani**

