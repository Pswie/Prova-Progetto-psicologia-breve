---
title: Devo essere sempre il Primo della Classe!
excerpt: >-
  Sei ossessionato dalla perfezione e dal primato? La sindrome del primo della classe 
  nasconde profonde credenze patogene su tuo valore personale. Scopri il prezzo che paghi 
  e come liberarti dal perfezionismo patologico.
author: Dott.ssa Federica Genova
date: 2024-06-22T00:00:00.000Z
readTime: 12 min
category: Autostima e Identità
coverImage: /primo.jpg
---

## Il bisogno di riconoscimento

Tutti noi quando riceviamo un complimento, riusciamo a raggiungere un obiettivo desiderato, prendiamo un buon voto o concludiamo il nostro percorso di studi con il massimo dei voti proviamo emozioni di **gioia**, **orgoglio** e **soddisfazione** che incidono positivamente sull'autostima e sul senso di efficacia personale. 

A tutti piace sentirsi:

- **Riconosciuti**
- **Apprezzati**
- **Efficaci**
- **Competenti**
- **Capaci**

Ed è assolutamente normale!

## Quando la perfezione diventa una gabbia

Ma che succede quando vogliamo essere **a tutti i costi** i primi della classe? E soprattutto **qual è il prezzo** che paghiamo per esserlo?

### Che cos'è la sindrome del primo della classe

In generale, la **sindrome del primo della classe** è caratterizzata dalla tendenza pervasiva a:

- **Ricercare l'eccellenza** in ogni ambito
- **Voler primeggiare** nella maggior parte dei contesti e delle situazioni (lavorative, sociali, relazionali e familiari)
- **Proteggersi** da profonde autocritiche
- **Evitare** sentimenti penosi di **colpa e vergogna**

Questo tentativo, più o meno conscio, diventa una prigione dorata.

### Il prezzo dell'imperfezione

Chi soffre della sindrome del primo della classe finisce infatti per sentirsi:

- **Sbagliato**
- **Incapace**
- **Privo di valore**
- **Inadeguato**

Ogni qualvolta non riesce a essere abbastanza performante o si trova ad affrontare situazioni in cui ha commesso qualche errore e/o ha **fallito**.

> Si dimentica che anche sbagliare è normale!

## La ricerca infinita della perfezione

Così il primo della classe si impegna in una **ricerca infinita e spesso estenuante di perfezione** che si traduce nella tendenza a **investire tutte le proprie risorse** (fisiche, psichiche ed emotive) in tutto ciò che fa **a prescindere da quanto autenticamente gliene importi**. 

### La perdita dell'autenticità

Ciò significa che essere primo della classe è così importante per la propria autostima da far passare in secondo piano la possibilità di chiedersi:

- Cosa **desidero**?
- Cosa mi **piace**?
- Cosa mi **interessa**?
- Cosa mi **appassiona**?

Pertanto, questa **smania di successo** rosicchia inesorabilmente il contatto con le **parti più autentiche di sé**.

## Gli effetti collaterali

Gli effetti collaterali di questa sindrome possono comprendere:

- **Difficoltà a rilassarsi** e a godere del tempo libero
- **Tendenza a preoccuparsi eccessivamente** del giudizio altrui
- **Agire in funzione** del giudizio degli altri
- **Propensione a iper-investire** nel lavoro
- **Intensi vissuti di ansia e angoscia** in tutte le situazioni che espongono alla valutazione (esami, concorsi, colloqui di lavoro, ecc.)

## Le origini della sindrome

### Il condizionamento affettivo

In genere, chi vuole essere il primo della classe ha fatto esperienza di genitori che:

- Reagivano con **orgoglio, soddisfazione e affetto** di fronte ai successi
- Ma erano **prodighi di rimproveri, critiche, disinteresse o allontanamento emotivo** in caso di parziale successo e/o insuccesso

### La svalutazione cronica

Può sviluppare la sindrome da primo della classe anche chi è stato **sempre e solo svalutato, criticato e offeso** dai genitori senza mai ricevere un complimento: il **perfezionismo** diviene un modo disperato e mai efficace per raggiungere quell'**ammirazione e quell'amore mai ottenuti** nel corso della propria infanzia e della propria adolescenza.

## Come liberarsi dalla sindrome

Uno psicologo o uno psicoterapeuta esperto può aiutarti a:

- **Capire** perché cerchi a tutti i costi di essere il primo della classe
- **Sostenere** quella parte di te che desidera liberarsi da quell'**idea malsana** per cui per avere valore devi stare necessariamente sul podio
- **Riconnetterti** con le tue parti autentiche
- **Ridefinire** il tuo senso di valore personale

> Ricorda: non è un numero, un evento o un'opinione a stabilire il tuo valore!

---

**Dott.ssa Federica Genova**
