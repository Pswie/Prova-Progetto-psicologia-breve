---
title: L'inconscio esiste e ha un funzionamento sofisticato e adattivo
excerpt: >-
  Il nostro inconscio non è un deposito di impulsi repressi, ma un sistema sofisticato 
  e adattivo che lavora costantemente per risolvere i nostri conflitti interiori. 
  Scopri come le credenze patogene vengono messe alla prova inconsciamente nei nostri 
  comportamenti quotidiani.
author: Dott.ssa Federica Genova
date: 2023-11-18T00:00:00.000Z
readTime: 12 min
category: Approfondimenti
coverImage: /inconscio.jpg
---

Noi esseri umani riusciamo a valutare la realtà che ci circonda, a fare inferenze e verificare ipotesi, a prendere decisioni, a raggiungere gli obiettivi che ci siamo prefissati, a risolvere i problemi e le difficoltà che incontriamo, a pianificare le azioni e a prevederne gli esiti, e così via. Questa non è una novità. **Tutti sanno che noi esseri umani funzioniamo in modo molto sofisticato.**

In pochi sanno che **queste capacità sono in larga parte inconsce** perché, se non lo fossero, difficilmente potremmo stare di pari passo con la velocità con cui si svolge la vita di tutti i giorni.

## L'esperimento della guida in macchina

Facciamo un piccolo esperimento. Immaginiamo di trovarci in macchina e di guidare verso il luogo di lavoro. Tutt'a un tratto un gatto attraversa la strada. Così, per non prenderlo, **freniamo di botto** e **sterziamo il volante a destra** per evitare anche il cassonetto sulla sinistra. 

**Quanto tempo abbiamo impiegato** per processare tutte le informazioni e per agire nel modo migliore? **Non più di qualche millesimo di secondo.** 

Se avessimo impiegato di più, ossia se avessimo pensato consciamente alla strategia migliore da mettere in atto, **non saremmo riusciti a evitare l'impatto**.

## Il funzionamento sofisticato dell'inconscio

Questo esempio ci permette di vedere come, grazie al **funzionamento inconscio della mente**, possiamo, in modo molto rapido:

- **Valutare la situazione** che stiamo vivendo
- **Scegliere la strategia migliore** per gestirla
- **Agire efficacemente** senza consapevolezza cognitiva

In altre parole, possiamo vedere come siamo **inconsciamente in grado di fare molte delle cose** che siamo in grado di fare consciamente. Tra queste, la capacità di svolgere delle **azioni con l'intenzione (inconscia) di mettere alla prova la validità delle credenze patogene**, quelle che, originando da traumi precoci, ci suggeriscono di rinunciare a un obiettivo piacevole per evitare che il trauma (da cui originano) si ri-verifichi.

## Un esempio concreto: l'autonomia e la lealtà familiare

### L'esperienza infantile

Facciamo un esempio. Da piccoli abbiamo fatto esperienza di un genitore che pretendeva, più o meno esplicitamente, che stessimo vicini a lui e che **reagiva male a qualsiasi nostra spinta verso l'autonomia**:

- **Andavamo a scuola** e al ritorno lo trovavamo **depresso**
- **Avanzavamo il desiderio di uscire** e si **arrabbiava**
- **Esprimevamo la voglia di partire** e si **intristiva**

Così abbiamo appreso che dovevamo **inibire tutti quei bisogni e desideri** che, per essere perseguiti, ci avrebbero allontanato da lui allo scopo, **in quel momento adattivo**, di preservare il legame. 

### La credenza patogena formata

Da grandi questa **credenza patogena**, quella per cui:

> "Se ci allontanassimo dalle persone per noi importanti, rischieremmo di farle soffrire e/o di perdere la relazione con loro"

continua a regolare il nostro comportamento e le nostre aspettative relazionali **causando sofferenza**. 

In altre parole, da grandi, continuiamo a pensare che "se ci allontanassimo dagli altri, **loro ne soffrirebbero** e/o **rischieremmo di perderli**" e, di conseguenza, continuiamo a **non farlo** o a **farlo sentendoci molto in colpa**.

## L'inconscio come sistema di verifica

Data la sofferenza che proviamo a causa di questa credenza patogena siamo molto **motivati (e impegnati)** a verificare se e in che misura, ancora oggi, quando ci allontaniamo dagli altri, li facciamo soffrire o mettiamo a repentaglio il rapporto con loro. 

Per farlo, usiamo **diverse strategie** (per un approfondimento vedi https://www.counselling-cmt.it/home/articoli/come-mettiamo-alla-prova-le-nostre-credenze-patogene-nel-rapporto-con-gli-altri/), ossia diversi **comportamenti interpersonali** tesi a verificare se e in che misura:

- Le credenze patogene ci proteggono **ancora da pericoli reali**
- O se possiamo finalmente **abbandonarle**

## Il percorso verso la consapevolezza

Uno psicologo può aiutarti a:

- **Conoscere le credenze patogene** che sono alla base dei sintomi, delle inibizioni e dei comportamenti disfunzionali che compromettono il tuo benessere
- **Diventare consapevole** dei modi attraverso cui le metti alla prova nel rapporto con gli altri
- **Comprendere** come queste credenze continuano a influenzare il tuo comportamento

**Impara a conoscerti, impara a parlare al tuo inconscio!**

Dott.ssa Federica Genova
