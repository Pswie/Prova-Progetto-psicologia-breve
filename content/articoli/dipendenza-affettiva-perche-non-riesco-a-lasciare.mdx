---
title: Dipendenza affettiva - Perché non riesco a lasciare il mio partner?
excerpt: >-
  Rimani in una relazione insoddisfacente nonostante il dolore? La dipendenza affettiva 
  non è debolezza, ma il risultato di credenze patogene inconsce. Scopri le radici 
  della tua difficoltà e come liberarti dalla colpa che ti tiene prigioniero.
author: Dott. Giuseppe Stefano Biuso
date: 2024-05-15T00:00:00.000Z
readTime: 12 min
category: Relazioni
coverImage: /affettiva.jpg
---

Le difficoltà a mettere fine a relazioni sentimentali insoddisfacenti rientrano spesso in situazioni comunemente conosciute come di **"dipendenza affettiva"**.

## Che cos'è la dipendenza affettiva?

Le diverse tipologie di dipendenza affettiva sono accomunate dalla **permanenza in un rapporto** in cui il partner può essere:

- **Emotivamente o sessualmente non disponibile**
- **Incapace di comunicare**
- **Distante**
- **Svalutante**
- **Abusante**
- **Egocentrico, egoista**
- **Controllante**
- **A sua volta dipendente** da qualcos'altro (alcool, droghe, gioco d'azzardo, etc.)
- Semplicemente **non più corrispondente** ai desideri sentimentali o progettuali della persona

### L'estrema difficoltà a lasciare

L'amore verso il partner può ancora essere presente o meno, ma ciò che accomuna le dipendenze affettive è l'**estrema difficoltà a lasciare il partner**, per ragioni diverse e a volte copresenti, fra cui:

- **Sensi di colpa**
- **Paura di rimanere soli**
- **L'idea di non avere alternative**

## Da cosa deriva la dipendenza affettiva?

### Le credenze patogene inconsce

Al di là delle diverse ragioni consapevoli sopra esplicitate, alla base delle difficoltà a mettere fine a rapporti insoddisfacenti vi sono spesso **sensi di colpa inconsci** associati a **credenze, anch'esse inconsce**, che portano la persona a vivere il perseguimento di un obiettivo sano e desiderabile come **pericoloso** per sé stessi, per gli altri o per le proprie relazioni. 

Queste credenze, dette **patogene**, originano da **esperienze spiacevoli** che si sono ripetute con le principali figure di riferimento della nostra infanzia e della nostra adolescenza.

## Le origini della dipendenza affettiva

Così, possono esprimersi in **colpe o paure** che ci frenano:

### La colpa dell'autodeterminazione

Situazioni che a lungo ci hanno portato a sentire come una **colpa l'idea di occuparci dei nostri bisogni** anziché metterli da parte per prenderci cura dei nostri cari.

### La colpa dell'allontanamento

L'idea di **allontanarci dalle persone per noi importanti** per seguire le nostre esigenze può essere vissuta come una colpa.

### La colpa della superiorità

Situazioni che ci hanno portato a vivere come una **colpa l'idea di valorizzarci di più o di stare meglio** di persone amate ma sofferenti o insoddisfatte.

### L'indegnità dal maltrattamento

Infine, l'essere stati **vittime di trascuratezza e maltrattamento** può portarci inconsciamente a sentire di **non poter meritare niente di meglio**.

## Come superare la dipendenza affettiva?

Un percorso di **psicoterapia**, come quello offerto dal nostro servizio di **Psicoterapia Breve CMT**, dà la possibilità di:

- **Comprendere** con il supporto di un professionista quali siano le ragioni alla base della difficoltà ad affrancarsi da relazioni insoddisfacenti
- **Superare queste difficoltà** attraverso tecniche che si prendono cura di:
  - I **pensieri**
  - Le **emozioni**
  - Le **sensazioni corporee**

Tutte queste tecniche affrontano una **colpa inconscia dalle radici antiche**, che **non è più funzionale** alla nostra sopravvivenza e al nostro benessere.

Dott. Giuseppe Stefano Biuso
